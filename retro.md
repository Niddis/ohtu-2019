## Retrospektiivitekniikat

### Start, Stop, Continue, More of, Less of Wheel

Tässä tekniikassa paperille piirretään pyörä, joka jaetaan viiteen osaan: "aloita", "lopeta", "jatka", "enemmän" ja "vähemmän". Osallistujat keskustelevat näistä aiheista: "Mitä sellaista meidän pitäisi tehdä, mitä emme jo tee? Mitä sellaista teemme nyt, mistä ei ole hyötyä työllemme/tiimillemme ? Minkä tekemistä meidän pitäisi jatkaa? Mitä meidän pitäisi tehdä enemmän/vähemmän?". Esiin tulevat asiat kirjataan paperille ja käydään läpi. Koko retrospektiivin tulisi kestää 10-25 minuuttia ryhmän koosta riippuen.

### Glad, Sad, Mad

Osallistujat kirjoittavat paperilapuille edelliseen sprinttiin liittyviä asioita ja havaintoja, jotka saivat heidät joko iloisiksi, surullisiksi tai vihaisiksi. Tämän jälkeen jokainen osallistuja esittelee lappunsa ja lisää sen valkotaululle kyseistä tunnetta kuvaavaan kohtaan. Kun kaikki laput ovat taululla, ne ryhmitellään niin, että samaan asiaan liittyvät laput ovat yhdessä. Lopuksi osallistujat äänestävät, mistä lapuissa esiintyvistä asioista he haluavat keskustella. Retrospektiivi päättyy, kun kaikki asiat on käsitelty tai 60 minuuttia tulee täyteen.